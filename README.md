# Il-rischio-industriale-rilevante-QGIS-
Nella definizione Beckiana del termine, con rischio ci si riferisce a “nuove forme di imponderabilità e di minacce prodotte da scelte industriali” (Beck, 2005). Il lavoro qui 
proposto, partendo proprio da questo assunto di base, ossia sulle “scelte industriali” legate alla municipalità di Napoli e, più in particolare, al polo di Napoli – Est, vuole indagare gli 
effetti di alcune delle industrie a rischio presenti sul territorio. In particolare, le zone su cui verrà focalizzata l’attenzione sono quelle di Barra, San Giovanni a Teduccio, Zona Industriale, Poggioreale e Mercato, che, oltre ad una discreta presenza di 
popolazione compresa in un’età tra i 0 e i 5 anni, sono ricche di servizi educativi da 0 a 6 anni. L’analisi poi si concentrerà sul comprendere il tipo e i fattori di rischio derivanti dalle attività 
di queste industrie, e come potrebbero effettivamente incidere sul benessere dei bambini.
Infine, dopo un’attenta valutazione del contesto, il report si orienterà verso il riepilogo di provvedimenti e iniziative discusse fino ad oggi e alla formulazione di nuovi, volti a
incentivare quelli che potrebbero essere dei processi di riqualificazione urbana e di salvaguardia della salute della popolazione, attraverso, da una parte, inversioni di tendenza 
nella produzione, nello smaltimento degli scarti industriali e nella distribuzione territoriale dei cittadini, mentre dall’altra verranno riportati alcuni progetti riguardanti l’ampliamento 
e la costruzione di spazi verdi e linee di trasporto rapide.

Software utilizzati: QGIS (SQL)
